Parole di verità per acquietare la paura della guerra
di Thangtong Gyalpo

om mani padmé hung
Oṃ maṇi padme hūṃ

jamchen gyalwa pakchok chenrezik
Vittorioso Maitreya, sublime e nobile Avalokiteśvara,
trogyal tamdrin jetsün drolma sok
feroce sovrano Hayagrīva, Jetsün Tārā, e voi tutti,
tsen tsam töpé jikpa kün selwé
buddha, del cui nome il mero suono dissolve ogni paura,
kyabné tukjé daknyi gong su sol
compassionevoli fonti di rifugio: ascoltatemi, vi prego.

tsöden nyikma nga dö semchen nam
In questo tempo in cui gli individui esperiscono ondate oceaniche
lé ngen trakdok tso chen dolwa lé
di karma negativo e gelosia – era della quintuplice decadenza e della guerra –
tabtsö dukngal drakpö narwa na
e siamo oppressi da intensa sofferenza, lotte e dissidi,
yeshe tukjé zhuk kyi kempar dzö
vi prego: bruciate tutto questo nel fuoco della vostra compassionevole saggezza.

zhedang mepung barwé drowa la
Fate piovere il nettare dell'amore
jampé dütsi char chen pab né kyang
su chi attizza le fiamme dell'odio.
pentsün pama tabü dushé kyi
Benediteli affinché si riconoscano come madri e padri l'uno dell'altro,
dekyi tashi pelwar jingyi lob
ispirando così eventi di buon auspicio e felicità.

gang gi gyü la zhukpé kechik gi
Che i malevoli spiriti elementali
lona lhamin zhindu gyur jepé
che penetrano nella mente degli esseri
jungpo dukpé tsok nam tsarché né
trasformandoli istantaneamente in titanici guerrieri,
chinché chok dir gyuwar magyur chik
non abbiano mai più tale predominio in questa terra.

yulngor shiwé semchen tamché kyang
Tutti coloro che sono morti in guerra o in combattimento
deng né lé ngen gyundré künpang né
smettano subito di indulgere nelle cause ed effetti di atti distruttivi,
dewachen du dzü té kyé né kyang
e, rinati nella terra pura di Sukhāvatī,
tamché zhing der tripar dzé du sol
conducano tutti quanti a quello stesso regno dei buddha.

kyegu tamché tsering nemé ching
Possano tutti gli esseri godere di una sana e lunga vita,
tabtsö kün zhi gewa chu la chö
liberi da dissidi e guerre, e vivere secondo le dieci virtù,
charchu dü bab lo chuk taktu lek
godendo di piogge opportune e di abbondanti raccolti;
nöchü tashi pelwar dzé du sol
e possano gli aspetti favorevoli dell'ambiente e degli esseri crescere esponenzialmente.

chönyi rangzhin nampar dakpa dang
Che queste vaste e pure preghiere si compiano
chöchen gyundré luwa mepa dang
grazie alla compassione del Guru, dell'Yidam e dei Tre gioielli, rari e sublimi,
lama yidam könchok tukjé yi
alla talità, che per sua natura è totalmente pura,
namdak mönlam gyachen drubpar shok
e grazie all'apparenza delle cose, infallibile natura di cause ed effetti.

Quando la guerra infuriava a Minyak, nel Kham, e sembrava non aver più fine perché nessuno riusciva
a pacificare le fazioni combattenti, arrivò il grande yogin Thangtong Gyalpo. Egli
suscitò la bodhicitta, e solo recitando questi versi e spargendo fiori acquietò la rabbia
e la gelosia nelle menti dei belligeranti e il conflitto ebbe fine. Tutti finirono per godere
di raccolti abbondanti, prosperità, buoni auspici e pace.

| Traduzione di Daniela Muggia (feb. 2022) in base alla versione inglese di Sean Price (Lotsawa
House, 2020).

Fonte: "grub chen thang stong rgyal po'i rdo rje'i gsung mtshon gyi 'jigs pa zhi ba'i bden tshig"
in mkhyen brtse'i dbang po, blo gter dbang po. sgrub thabs kun btus. BDRC W23681. 14
vols. Kangra, H.P.: Indo-Tibetan Buddhist Literature Publisher, Dzongsar Inst. for Advanced
Studies, null. http://tbrc.org/link?RID=W23681 Vol. 14: 658–659